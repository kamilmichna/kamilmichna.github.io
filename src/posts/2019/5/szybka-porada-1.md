---
title:  "Szybkie Porady #1 - Jaki system operacyjny wybrać?"
date:   "2019-05-27"
path: "/2019/5/szybka-porada-1"
---
# Jaki system operacyjny wybrać?

W zasadzie większość użytkowników można podzielić na 3 obozy: zwolenników __Windowsa__, __Linuksa__ oraz __macOS__. Jakie są wady i zalety tych systemów dla programisty? Przyjrzyjmy się im bliżej!



## Windows

Zdecydowanie najpopularniejszy system operacyjny. Jego obsługa jest najłatwiejsza, a integracja z urządzeniami peryferyjnymi bajecznie prosta. Jedną z jego wad jest bardzo mała możliwość modyfikacji, CMD czyli odpowiednik Terminala jest w porównaniu z kuzynem z Linuksa i macOS bardzo... ubogi, a instalacja niektórych narzędzi programistycznych mimo że  bardzo prosta może trwać dłużej niż identyczne operacje na Linuksie - korzystamy najczęściej z graficznych instalatorów, a następnie musimy dodawać daną komendę do __PATH__, natomiast w Linuksie i macOS identyczny rezultat osiągniemy jedną, dwiema komendami.

Dla kogo jest Windows?:
* dla grafików, montażystów
* dla graczy
* programiści technologii silnie związanych z Microsoft, na przykład C#.
* osoby korzystające z pakietu Adobe, i niewyobrażające sobie używanie zamiennika.

Oczywiście nie należy zapominać że wszystkie powyższe rzeczy można osiągnąć na innych systemach - jest to jedynie nieco trudniejsze.

## Linuks

Linuks to darmowy system operacyjny. Jego głównymi zaletami są możliwość customizacji, szybkość działania oraz wolność oprogramowania. Mimo wielu mitów na temat tego systemu - używam go na codzień i po przyzwyczajeniu się do niego i odrobinie nauki jest naprawdę o wiele wygodniejszy od __Windowsa__

Dla kogo jest Linuks?:
* Praktycznie większość programistów
* Osoby chcące scustomizować swój system
* Osoby chcące darmowego i wygodnego systemu.

## MacOS 

Wydaje się że jest to połączenie dwóch powyższych systemów. Bardzo szybki i stabilny, łączy bardzo dobry terminal znany z Linuksa z możliwością uruchomienia min pakietu Adobe. Bardzo dobry wybór dla frontendowca, minusem jest jednak cena

Dla kogo jest macOS?

* graficy
* montażyści
* programiści dla macOS / iOS potrzebujący sprzętu Apple
* Osoby ceniące szybkość działania i jakość 

Mam nadzieję że pomogłem wam podjąć decyzję w wyborze systemu operacyjnego, pamiętajcie jednak że to nie wasz setup ale to co na nim robicie ma znaczenie ;)
### Dzięki za uwagę, Kamil Michna ;)